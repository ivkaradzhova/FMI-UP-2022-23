# 10-ти януари 2023 - Двоично търсене и quick sort

## 1. задача 
Фирмата DuckEgg решава да влезе в бизнеса със стъклени яйца и създава първата партида от продукта си. Но за да могат да ги продават трябва да знаят колко са здрави, т.е от колко най-много метра могат да се изпуснат без да се счупят. Помогнете на DuckEgg да провери здравината на яйцата си с възможно най-малко пускания на яйца. 

От вас се изисква да напишете програма, която приема целочисленото `n` - максималната височина в метри, от която компанията може да тества, и целочисленото `g` - най-голямата височина, от която ипуснатото яйце не би се спукало. Върнете минималния брой опити, които трябва да бъдат направени, за да се намери най-голяма височина, от която яйцата не се чупят.

Пример:
Вход:   
n = 10  
g = 3  
Изход:  
3       

## 2. задача 
Напишете програма, която да "създава график" - извежда максималния брой събития, които може да се посетят. На първия ред на входа се въвежда едно число `N` - броя събития. Следват `N` реда, описващи всяко събитие. Събитията се описват с 2 числа `Bi` и `Тi` (и двете числа са по-големи от 0) – началото на поредното събитие спрямо някакъв начален момент и продължителността му измерена в същата мерна единица.

Пример:     
Вход:   
5     
1 2      
2 3     
3 1     
4 2     
5 2     
Изход:       
3    
Обяснение:     
Може да се отиде на първото, третото и четвъртото събитие и така общия брой събития е 3. Не е възможно да отиде на повече от 3 събития.     

## 3. задача  
Иван участва в игра - "Кой ще изяде най-много ягоди?". Играта представлява следното: има `n` купички с ягоди, като в купичка с номер `i` има `ai` ягоди. Всички ягоди са номерирани с последователни числа: в първата купичка ягодите били номерирани от `1` до `а1`, във втората - от `a1 + 1` до `a1 + a2` и така нататък.    

Условието е следното: Организаторът казва номер на някоя вкусна ягода, а който първи познае в коя купичка се намира ягодата, я получава.      

Иван обожава ягоди и иска да изяде всички :). Помогнете му!    

Първият ред от стандартния изход съдържа числото `n` - броя на купичките.    
На следващия ред следват `n` числа - `a1`, `a2`, ... , `an`, където `ai` e броят ягоди в `i`-тата купичка.     
Третият ред съдържа числото `m` - броя на вкусните ягоди, посочени от организатора.    
На четвъртия ред имаме `m` числа - `q1`, `q2`, ..., `qn` - номерата на вкусните ягоди.     

Пример:   
Вход:     
5     
2 7 3 4 9     
3    
1 25 11      
Изход:    
1      
5    
3      
Обяснение:     
Първата купичка съдържа ягодите с номера 1 и 2, втората - ягодите с номера 3,4,5,6,7,8,9 и така нататък. Така получаваме, че първата ягода е в първата купичка, 25-тата в петата, а 11-тата - в третата.      

## 4. задача 
Асистентът ви много харесва балони и иска да му давате балони всеки ден в продължение на `N` дни (номерирани с числата от `1` до `N`). На поредния ден `i`, вашият асистент иска `Ai` балона. Проблемът е, че имате само `M` балона.    

За щастие може да давате бонбони вместо балони на асистента си. На поредния ден `i` той е съгласен да получи `Bi` бонбона за всеки балон който не сте му дали, или по-формално казано, ако му дадете `Xi` балона на ден `i`, тогава трябва да му дадете и `Ci = max(0, Ai - Xi) * Bi` бонбона.    

Задачата ви е да минимизирате максималният брой бонбони, които трябва да дадете на асистента си в един ден − намерете минималната възможна стойност на `max(C1, C2, ... , Cn)`.     

На първият ред от входа ще са дадени числата `N` и `M`.     
На вторият ред от входа ще бъдат дадени числата `A1`, `A2`, ... , `An`.       
На третият ред от входа ще бъдат дадени числата `B1`, `B2`, ... , `Bn`.      

Упътване: Използва двоично търсене по отговора.    

Пример:   
Вход:     
5 3      
1 2 3 4 5      
1 2 3 4 5      
Изход:    
15         
Обяснение:     
Оптималното разпределение на балоните по дни е (0, 0, 0, 1, 2) което води и до отговора 15 (бонбоните които ще трябва да дадете на 5тия ден).          

Пример:   
Вход:     
5 6      
1 3 3 3 2      
4 1 5 3 7       
Изход:    
5                
Обяснение:     
Оптималното разпределение на балоните по дни е (0, 0, 2, 2, 2) което води и до отговора 5 (бонбоните които ще трябва да дадете на 3тия ден).   
