# 18 октомври 2022 - Условен оператор if, тернарен оператор, switch

## 1. задача
Да се прочетат 5 (може и 6 ако ви се пише повече код) числа с плаваща запета от стандартния вход и да се изведат съответно най-голямото и най-малкото сред тях.  
Напишете две решения на задачата, като за първото използвате if, а за второто тернарен оператор.
Пример:  
Вход: 5.7, 2.0, 10.3, 1.1, 35.0  
Изход: 35.0, 1.1

## 2. задача
(Разширява [3-та задача](https://github.com/ivkaradzhova/FMI-UP-2022-23/blob/master/1.Types-and-conditionals/Tasks.md#3-%D0%B7%D0%B0%D0%B4%D0%B0%D1%87%D0%B0) от миналия път) Да се напиша програма, която чете от стандартния вход три числа с плаваща запетая, които съответстват на големините на три ъгъла. Ако ъглите образуват триъгълник да се изведе неговия тип - правоъгълен, тъпоъгълен или остроъгълен, в противен случай да се изведе подходящо съобщение.  

Екстра: може да определите и дали триъгълникът е равностранен, равнобедрен или разностранен.

Пример:  
Вход: 46.5, 46.5, 87.0
Изход: "Ъглите образуват равнобедрен, остроъгълен триъгълник."

Вход: 55.8, 46.4, 98.0
Изход: "Ъглите не могат да образуват триъгълник."

## 3. задача
(Разширява [7-ма задача](https://github.com/ivkaradzhova/FMI-UP-2022-23/blob/master/1.Types-and-conditionals/Tasks.md#7-%D0%B7%D0%B0%D0%B4%D0%B0%D1%87%D0%B0) от миналия път) Да се напише програма, която чете от стандартния вход три числа - a, b, x, и пресмята стойността на производната в x.   
Пример:  
Вход: 5, 6, 4  
Изход: f'(x) = 30 * x^5 = 600

## 4. задача
За да успеете да напишете тази задача е необходимо да имате решенията на поне 3-4 задачи.

Номерирайте задачите, които имате решени от 1 до n, като се абстрахирате от оригиналната им последователност. Напишете програма, която чете от стандартния вход число от 1 до n и изпълнява решението на задачата, съответстваща на подадения номер.   

Пример: ще приемем, че имаме решенията на задачи от 1 до 3  
Вход: 2  
Очаквано поведение на програмата в този случай:   
1. Чака да бъдат въведени три числа в конзолата  
1. Извежда съобщение дали образуват триълник и какъв е неговия тип

## 5. задача
Напишете програма, която прочита двуцифрено число от конзолата, и извежда как би се написало това число на английски.  
Пример:  
Вход: 57  
Изход: "fifty seven"  

## 6. задача 
Да се напише програма, която прочита цяло число от 1 до 1000, и извежда римския му запис.  
Пример:  
Вход: 57  
Изход: LVII

Помощ:   
I - 1  
V - 5  
X - 10  
L - 50  
C - 100  
D - 500  
M - 1000  