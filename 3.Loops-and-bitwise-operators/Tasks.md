# 25 октомври 2022 - Цикли и побитови операции

## 1. задача
Да се напише програма, която по две въведени числа намира НОД-а им.  
Пример:  
Вход: 12 18  
Изход: 6  


## 2. задача
Да се напише програма, която чете цяло положително число n от конзолата и извежда n-тото число на Фибоначи. Приемаме, f1 = 0, f2 = 1, т.е първите два члена на редицата на Фибоначи са 0 и 1.  
Пример:  
Вход: 6  
Изход: 5  

## 3. задача
Да се напише програма, която позволява да се въвеждат числа докато:
1. Числата образуват растяща редица
1. *Числата имат общ делител

## 4. задача
Гошо е решил да вкара парите си в банкова сметка. Банката всяка година добавя увеличава сумата на потребителите си с даден процент. 
1. Да се напише програма, която по подадени първоначална сума n, лихвен процент p и брой години k, определя колко пари ще има Гошо в банковата си сметка след k години.
1. Да се напише програма, която по подадени първоначална сума n, лихвен процент p и сума m, определя след колко години Гошо ще може да си позволи яхта на стойност m.

## 5. задача
В декартова кординатна система са дадени n на брой окръжности, които са определени от центъра и радиуса си. За всеки две съседни окръжностти да се определи дали се пресичат, допират или нямат общи точки. Наричаме съседни всеки две окръжностти с номера i и i+1.  
На стандартния вход се подава първо n - броя окръжности. След него се прочитат n на брой тройки числа - x, y, r, които определят съответната окръжност. x и y са кординатите на центъра, а r е радиусът.
На стандартния изход се извеждат положенията на всеки две съседни окръжностти.

Пример:  
Вход:  
4  
0 -1 2  
2 2 1  
0 4 2   
7 4 1

Изход:  
Допиращи се  
Пресичащи се  
Без общи точки  

## 6. задача
Да се напиша програма, която прочита 1 цяло число от конзолата и извежда:
1. Двоичния му запис
2. Шестнадесетичния му запис

Пример за преобразуване в двоична бройна систем:  
Вход: 153  
Изход: 10011001  

Пример за преобразуване в шестнадесетична бройна система:  
Вход: 289  
Изход: 121  

## Помощ за побитовите операции
За тази помoщна секция всички числа са в двоична бройна система:   
~ - отрицание  -> ~010 = 101 
| - логическо "или" (дизюнкция) -> 0011 | 1010 = 1011   
^ - изключващо "или" (изключваща дизюнкция) -> 0011 ^ 1010 = 1001  
& - логическо "и" (конюнкция) -> 0011 & 1010 = 0010  
<< - left shift - "измества" битовете на едно число наляво -> 1 << 1 = 1О  
\>\> - rigth shift - "измества" битовете на едно число надясно -> 10 \>\> 1 = 01    

## 7. задача
Чрез побитови операции изведете дали едно цяло число е четно или нечетно

Пример:  
Вход: 1   
Изход: odd

Пример:  
Вход: 2   
Изход: even

## 8. задача
Напишете програма, която прочита цяло неотрицателно число от конзолата n и извежда 2^n без да използвате pow или цикъл.    
Пример:  
Вход: 2    
Изход: 4  

## 9. задача
Чрез побитови операции разменете стойностите на две числа

## 10. задача
Проверете дали две цели числа имат противоположни знаци, използвайки побитови операции.   

Пример:  
Вход: 1, 2  
Изход: false

Пример:  
Вход: 1, -2  
Изход: true

## 11. задача
В зала има 10 места. През конзолата въведете 5 числа, които обозначават заетите места. След това въведете 6-то число и изпишете дали това място е заето или не, използвайки побитови операции.   
Пример:  
Вход: 1, 2, 3, 4, 5, 6  
Изход: false

Пример:  
Вход: 1, 2, 3, 4, 5, 2  
Изход: true
