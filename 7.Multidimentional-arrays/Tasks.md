# 22-ри ноември/29-ти ноември 2022 - Двумерни масиви

# Easy
## 1. задача
Проверете дали във въведения двумерен масив всички колони и редове са сортирани в нарастващ ред.

## 2. задача
Реализирайте следните операции с матрици:  
1. Събиране на матрици. Ако матриците са с различен размер да се хвърли грешка.
2. Умножение на матрица със скалар
3. Умножение на матрица с матрица. Ако броят стълбове на първата матрица е различен от броя на редовете на втората да се хвърли грешка.

## 3. задача
Изведете елементите от главния и от вторичния дигонал на квадратна матрица.  
Допълнение: Изведете елементите от всеки диагонал на матрицата   
Пример:   
Вход:   
```
1  2  3  4  5 
11 12 13 14 15
21 22 23 24 25
31 32 33 34 35
41 42 43 44 45
```
Изход:  
```
Главен диагонал:
1 12 23 34 45
Останалите диагонали в тази посока:
2 13 24 35
3 14 25
4 15
5
11 22 33 44
21 32 43
31 42 
41
Второстепенен диагонал: 
5 14 23 32 41
Останалите диагонали в тази посока:
4 13 22 31
3 12 21
2 11
1
15 24 33 42
25 34 43
35 44
45
```

## 4. задача
Даден е двумерен масив, в който елементите има стойност `a` или `b`. Изведете коя от двете стойности се среща по-рядко заедно с позициите, на които се среща.

Пример:   
Вход:   
```
a a b b a
b a a a a
a a b a a
a a a a a
b b a a b
```
Изход:  
```
b
(0,2), (0,3), (1,0), (2,2), (4,0), (4,1)
```

## 5. задача
Пресметнете детерминантата на дадена матрица.

# Intermediate

## 1. задача
Сортирайте двумерен масив, така че елементите във всички колони и редове да да подредени в нарастващ ред.  
Пример за сортиран двумерен масив:
```
1  2  5  87  435
23 39 65 90  500
45 50 70 124 555
67 73 80 200 600
```

## 2. задача
Реализирайте симулатор на морски шах, чийто размер на дъската е `n`. Програмата да позволява на двама играчи един след друг да въвеждат от клавиатурата координатите, на които искат да поставят своя символ `o` или `x`. Играта завършва, когато някой от двамата играчи успее да запълни всички полета на даден ред, колона или диагонал (главен или второстепенен) със своя символ.

## 3. задача
При дъска nXn и подадени на стандартния вход координатите на Том и Джери, с колко премествания Том ще стигне до Джери, ако Том може да се движи единствено по следния начин:  
1. От координати `(i,j)` може да се премести в `(i+1, j+1)`, (т.е Том се движи само по диагонал в посока надолу и вдясно)
2. Когато стигне края на дъската, Том се мести в началото на дясностоящия диагонал.
3. Когато премине последния диагонал на матрицата, Том се мести към най-лявостоящия диагонал.

Пример:   
Нека Том започва от позиция `(1,2)`, отбелязана с `Т`, a Джери се намира на позиция `(3,1)`, отбелязана с `J`. Върху матрицата отдолу можем да видим в каква последователност Том ще обходи дъската, за да достигне Джери.
```
_  _  3  6  8
_  _  T  4  7
12 _  _  1  5
10 J  _  _  2
9  11 _  _  _
```
## 4. задача
Проверете дали сред 8 кралици поставени върху шахматна дъска 8x8, има поне две, които се бият.
Две кралици сe бият, ако за един ход едната може да стигне до позицията на другата, т.е. двете кралици се намират на един ред, колона или диагонал.

# Hard
## 1. задача
Напишете програма, която попълва матрица спираловидно. Матрицата има размери `n` на `m`.    
Пример:   
Вход: 3 3   

Изход:   
```
1 2 3
8 9 4
7 6 5
```
Вход: 5 4   

Изход: (числата са подравнени само за улеснение, не е нужно да го правите, но може да се опитате, ако искате)   
```
 1  2  3  4
14 15 16  5
13 20 17  6
12 19 18  7
11 10  9  8
```

## 2. задача
Напишете програма донякъде подобна на играта Minesweeper. Като знаем на кои позиции са "бомбите", изведете индексите на всички клетки, които са на максимално разстояние до най-близката до тях "бомба".    
    
Пример:   
Позииции на бомбите:   
```
_ _ b b _
b _ _ _ _
_ _ b _ _
_ _ _ _ _
b _ _ _ _
```

Матрица с разстояния до бомбите:   
```
1 1 0 0 1
0 1 1 1 1
1 1 0 1 2
1 1 1 1 2
0 1 2 2 2
```

Изход:  
```
(2,4), (3,4), (4,2), (4,3), (4,4)
``` 

## 3. задача
(Допълнение към задача Intermediate 2) Реализирайте усложнен симулатор на морски шах, чийто размер на дъската е `n`. Програмата да позволява на двама играчи един след друг да въвеждат от клавиатурата координатите, на които искат да поставят своя символ `o` или `x`. Играта завършва, когато някой от двамата играчи успее да постави `m` (`m` <= `n`) на брой последователни символи на даден ред, колона или диагонал (главен или второстепенен). 

## 4. задача
Напишете програма, която поставя `n` кралици на шахматна дъска с размери `n` на `n` (`n` >= 6). Програмата да постави кралиците така, че да не се бият.    
Две кралици сe бият, ако за един ход едната може да стигне до позицията на другата, т.е. двете кралици се намират на един ред, колона или диагонал.

Пример:   
Вход: 6

Изход: 
``` 
_ _ _ * _ _
* _ _ _ _ _
_ _ _ _ * _
_ * _ _ _ _
_ _ _ _ _ *
_ _ * _ _ _
```
